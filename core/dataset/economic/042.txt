រាជធានី​ភ្នំពេញ ៖ នា​រសៀល​ថ្ងៃ​ទី​១២ ខែតុលា ឆ្នាំ​២០១៨​នេះ នាយកដ្ឋាន​នគរបាល​ប្រឆាំង​បទល្មើស​សេដ្ឋកិច្ច ក្រសួងមហាផ្ទៃ បាន​រៀបចំ​ពិធី​ដុត និង​កិនកម្ទេច​ចោល នូវ​វត្ថុ​តាង​ចាប់​យក​ជា​ច្រើន​ប្រភេទ រាប់រយ​គីឡូក្រាម រួម​មាន​៖ ស្លុត​ម៉ាស៊ីន (​ហ្គេ​ម​) និង​ឧបករណ៍​ល្បែង​ស៊​ឡ​សង គ្រឿងសម្អាង សាប៊ូ (​ក្លែងក្លាយ​) ទឹកស៊ីអ៊ីវ​គ្មាន​គុណភាព (​ប្រូតេអ៊ីន​) បារី​៥៥៥ (​ក្លែងក្លាយ​) នំ​ក្មេង​ៗ(​ក្លែងក្លាយ​) ថ្នាំ​សត្វ​គ្មាន​ច្បាប់​អនុញ្ញាត និង ស្ករត្នោត​ប្រើប្រាស់​សារធាតុ​គីមី​ហាមឃាត់ (​សូល​ដ្យូ​ម​អ៊ី​ដ្រូ​សូ​ហ្វី​ត​)​។
លោក​ឧត្តមសេនីយ៍ទោ ឡុ​ង ស្រេង អនុប្រធាន​នាយកដ្ឋាន​នគរបាល​ប្រឆាំង​បទល្មើស​សេដ្ឋកិច្ច​បាន​ថ្លែង​ឲ្យ​ដឹង​ថា ការ​ដុត​កម្ទេច​វ​ត្តុ​តាង​ចាប់​យក ខាងលើ​នេះ គឺជា​ការ​អនុវត្ដ​តាម​សាលក្រម​លេខ ៨៥«​ឌ​» ចុះ​ថ្ងៃ​ទី​១០ ខែមករា ឆ្នាំ​២០១៨ និង សាលក្រម​លេខ​៨៣១«​ធ​» ចុះ​ថ្ងៃ​ទី​២៩ ខែមីនា ឆ្នាំ​២០១៨ របស់​សាលាដំបូង​រាជធានី​ភ្នំពេញ​។ ដែល​ពិធី​នេះ​បាន​ធ្វើ​ឡើង​នៅ​ទីលាន​ចាក់សំរាម​ក្នុង​ខណ្ឌដង្កោ និង​ដោយ​មានការ​ចូលរួម ពី​លោក​ព្រះរាជអាជ្ញា​រង​អម​សាលាដំបូង​ភ្នំពេញ មន្ដ្រី​កាំកុងត្រូល វិទ្យាស្ថាន​ស្ដង់ដា​ជាតិ​កម្ពុជា មន្ដ្រី​ក្រសួងសុខាភិបាល និង​អាជ្ញាធរ​មូលដ្ឋាន​៕