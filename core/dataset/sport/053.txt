គ្រូ​កម្ពុជា​​និយាយ​អ្វី​ខ្លះ​ជុំ​វិញ​​​​អាជ្ញាកណ្ដាល​​មិន​ផ្ដល់​បាល់​ប៉េណាល់ទី​យប់មិញ?
​ក្រុម​ជម្រើស​ជាតិ​កម្ពុជា​បាន​ប្រកួត​ចាញ់​ក្រុម​បាល់ទាត់​ម៉ាឡេស៊ី ១-០ ​ក្នុង​ការ​ប្រកួត​​បើក​ឆាក​​ក្នុង​ពូល A នៃ​ព្រឹត្តិការណ៍ AFF Suzuki Cup 2018 នៅ​ពហុ​កីឡដ្ឋាន​ជាតិ​យប់មិញ។ ​ទាក់​ទង​ចំណុច​ដែល​ខ្សែ​ការពារ​ម៉ាឡេស៊ី​ទាត់​ជើង​ រ៉ឹង ប៊ុន​​ហៀង ពី​ក្រោយ​ហើយ​អាជ្ញាកណ្ដាល​មិន​ផ្ដល់​ប៉េណាល់ទី​តើ​លោក Felix ​និយាយ​អ្វី​ខ្លះ?


លោក Felix
ទាក់​ទង​រឿង​នេះ​​គ្រូ​បង្វឹក​កម្ពុជា​បាន​និយាយ​ថា « មែន​ទែន​ទៅ​មនុស្ស​អ្នក​ណា​ក៏​មាន​កំហុស​ដែរ។ តែ​បើ​ដឹង​ខ្លួន​ខុស​ ឬ​ខ្វះ​ខាត​ត្រង់​ចំណុច​នេះ​ត្រូវ​ចេះ​កែប្រែ។ ខ្ញុំ​មិន​ទាន់​​បាន​មើល​វីដេអូ​ទេ​ថា តើ​ការ​សម្រេច​មិន​ផ្ដល់​បាល់​ប៉េណាល់​ទី​នោះ​យ៉ាង​ម៉េច។ ​បើ​សិន​មើល​វីដេអូ​ហើយ​ខ្ញុំ​សន្និដ្ឋាន​​បាន»។

​​បើ​ក្រឡេក​ទៅ​មើល​វីដេអូ Highlighs ឡើង​វិញ​​ឃើញ​ថា ខ្សែ​ការពារ​របស់​ម៉ាឡេស៊ី​ពិត​ជា​បាន​បង្ក​កំហុស​ពិត​មែន​ ប៉ុន្តែ​អាជ្ញាកណ្ដាល​ហាក់​មិន​ឃើញ​ និង​បាន​កាត់​ក្ដី​ដោយ​ផ្ដល់​ត្រឹម​បាល់​ជ្រុង បើ​ទោះ​មាន​ការ​តវ៉ា​ពី​សំណាក់​កីឡាករ​កម្ពុជា​ក្ដី៕