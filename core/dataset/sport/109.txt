បាស់! Ramsey នឹង​ចេញ​ពី Arsenal​ ដោយ​គ្មាន​តម្លៃ​ ក្រោយ​ចប់​រដូវ​កាល​នេះ
ជាមួយ​កុងត្រា​នឹង​អស់​នៅ​ខែ មិថុនា ឆ្នាំ ២០១៩ ពេលវេលា​​បង្ហាញ​ខ្លួន​របស់ Aaron Ramsey ឲ្យ Arsenal នឹង​ឈាន​ដល់​ទី​បញ្ចប់ បន្ទាប់​ពី​ចប់​រដូវ​កាល​នេះ។


យោង​តាម​សារព័ត៌មាន​ Sky Sports បាន​ឲ្យ​ដឹង​ថា Arsenal ​មិន​បាន​ស្នើ​ផ្ដល់​កុងត្រា​ថ្មី​ឲ្យ Ramsey ឡើយ ដូច្នេះ​​កីឡាករ​សញ្ជាតិ​វែល​​នឹង​​នៅ​ទំនេរ​នៅ​រដូវ​ក្ដៅ​ខាង​មុខ។ Ramsey វ័យ​២៧​ឆ្នាំ​​​​ត្រូវ​បាន​​គេ​និយាយ​ថា មិន​​សប្បាយចិត្ត​​ពី​អ្វី​ដែល​ក្លឹប​បាន​ធ្វើ​មក​លើ​គេឡើយ​ ខណៈ​ខ្លួន​​ចំណាយ​ពេល​លេង​នៅ​ទីនោះ​ រយៈពេល​១០​ឆ្នាំ​ទៅ​ហើយ។

កាល​ពី​សប្ដាហ៍​មុន​ភ្នាក់ងារ​របស់ Ramsey បាន​បញ្ចេញ​សារ​ព្រួយបារម្ភ​មួយ​ថា៖ "ខ្ញុំ​សង្ឃឹម​មាន​នរណា​ម្នាក់​ចេញ​មក​ពន្យល់​ពួក​យើង ហេតុ​អ្វី​​ជម្រើស​នៃ​ការ​ពង្រីក​កុងត្រា​ថ្មី​មិនមែន​បែប​នេះ"។ Aaron Ramsey បាន​មក​រួមរស់​ជាមួយ Arsenal កាល​ពី​ឆ្នាំ​២០០៨ ក្រោយ​ផ្ទេរ​ពី Cardiff City ជួយ​ក្លឹប​ឈ្នះ FA Cup ៣​ដង​និង Community Shields ២ដង៕ ​​​

