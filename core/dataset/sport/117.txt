ប្រធាន​FIFA៖ World Cup អាច​នឹង​កើន​ដល់​ ៤៨​ក្រុម​នៅ​ឆ្នាំ​ ២០២២​បើ​កាតា​ព្រម​ធ្វើ​រឿង​មួយ
លោក​ Gianni Infantino ប្រធាន​សហព័ន្ធ​បាល់ទាត់​ពិភពលោក​បាន​និយាយ​ក្នុង​ពិធី​សម្ពោធ​ទីស្នាក់ការ​ថ្មី​របស់​សហភាព​បាល់ទាត់​អាស៊ី​ថា​ បើ​សិន​ជា​ម្ចាស់​ផ្ទះ​កាតា​ព្រម​ឲ្យ​ប្រទេស​ជិត​ខាង​ធ្វើ​ជា​ម្ចាស់​ផ្ទះ​រួម​ក្នុង​ព្រឹត្តិការណ៍​បាល់ទាត់​ពិភពលោក​ឆ្នាំ​ ២០២២​ នោះ​ FIFA នឹង​សម្រេច​ពង្រីក​ដល់​៤៨​ក្រុម​នៅ​ឆ្នាំ​ហ្នឹង​តែ​ម្ដង​។


លោក​បាន​និយាយ​ថា​៖ " វា​អាច​កើត​ឡើង​ដែរ​ តែ​យើង​ត្រូវ​តែ​ពិភាក្សា​ជាមួយ​មិត្ត​កាតា​យើង​សិន​ ហើយ​យើង​ក៏​ពិភាក្សា​ជាមួយ​មិត្ត​ភក្តិ​របស់​យើង​ដែល​ជា​ប្រទេស​ក្នុង​តំបន់​នោះ​ (តំបន់​អារ៉ាប់​) ហើយ​សង្ឃឹម​ថា​វា​នឹង​អាច​កើត​ឡើង​ " ។

លោក​ Gianni បាន​បន្ត​ថា​៖ " បើ​វា​មិន​អាច​ទៅ​រួច​ យើង​នៅ​តែ​ខិត​ខំ​ប្រឹង​ធ្វើ​យ៉ាង​ណា​ឲ្យ​ល្អ​ជាង​នេះ​ទៅ​ទៀត​ " ។


សូម​បញ្ជាក់​ផង​ដែរ​ថា​ ការ​ដំឡើង​ដល់​ ៤៨​ក្រុម​ក្នុង​ World Cup ត្រូវ​បាន​សម្រេច​ជា​ផ្លូវ​ការ​ហើយ​នៅ​ឆ្នាំ​ ២០២៦​ដែល​ធ្វើ​ឡើង​នៅ​ទឹក​ដី​អាមេរិក​ខាង​ជើង​ដោយ​មាន​ ៣​ប្រទេស​ចូល​រួម​គឺ​ កាណាដា​ សហរដ្ឋអាមេរិក និង​ម៉ិកស៊ីកូ​។ ដោយ​ឡែក​នៅ​ទឹក​ដី​កាតា​ឆ្នាំ ២០២២​នេះ​ស្ថិត​ក្នុង​ការ​ពិចារណា​នៅ​ឡើយ​៕