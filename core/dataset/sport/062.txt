Coutinho នឹង​អវត្តមាន​ក្នុងការជួយក្រុមមួយរយៈ
ក្លឹប​ Barcelona បាន​ចេញ​សេចក្ដី​ប្រកាស​តាម​គេហទំព័រ​របស់​ខ្លួន​ថា​ ខ្សែ​បម្រើ​ប្រេស៊ីល​ Philippe Coutinho នឹង​អវត្តមាន​ចាប់​ពី ២​ ទៅ ៣​សប្ដាហ៍​ដោយ​សារ​តែ​បញ្ហា​របួស​។ឆ្លង​កាត់​ការ​ធ្វើ​តេស្ត​ថ្ងៃ​ព្រហស្បតិ៍​នេះ ក្លឹប​បាន​ប្រកាស​ជា​ផ្លូវ​ការ​ថា​ Coutinho បាន​រងរបួសសរសៃ​ពួរ​នៅ​ជើង​ខាង​ឆ្វេង​របស់​គេ។
ការ​របួស​នេះ​ បណ្ដាល​ឲ្យ​កីឡាករ នឹងខកខាន​ប្រកួត​មួយ​ចំនួន​របស់​ក្លឹប​ Barcelona ទាំង​ក្នុង​ក្របខ័ណ្ឌ​លីគ​កំពូល​អេស្ប៉ាញ ហើយ​និង​ UEFA Champions League។

មិន​ត្រឹម​ប៉ុណ្ណឹង​ Coutinho នឹង​មិន​បាន​ចូល​លេង​ក្នុង​ប្រកួត​មិត្តភាព​២ឲ្យ​ក្រុម​ជម្រើស​ជាតិ​ប្រេស៊ីល​ដូច​ជា​ ប៉ះ​នឹង​អ៊ុយរុយហ្គាយ​ នៅ​ថ្ងៃ​ទី ១៦​ និង​ទល់​នឹង​កាមេរ៉ូន​ នៅ​ថ្ងៃ​ទី ២០​ ក្នុង​ខែ​វិច្ឆិកា​នេះ​។

តាំង​ពី​ផ្ទេរ​មក​ Barcelona កីឡាករ​វ័យ​ ២៦​ឆ្នាំ​រូប​នេះ បាន​រក​គ្រាប់​បាល់​បាន​ ១៥​គ្រាប់​ ក្នុង​ការ​បង្ហាញ​ខ្លួន​ ៣៨​លើក៕