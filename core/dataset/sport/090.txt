ចាញ់យប់មិញ Liverpool បង្កើតកំណត់ត្រាអាក្រក់បំផុតនៅ Champions League
Liverpool បានបរាជ័យសឹងមិនគួរឲ្យជឿក្រោមថ្វីជើងក្រុម Red Star Belgrade ក្នុងការប្រកួត Champions League សប្ដាហ៍ទី៤លើទឹកដីប្រទេសស៊ែប។


២គ្រាប់របស់ខ្សែប្រយុទ្ធ Milan Pavkov នៅនាទី ២២ និង២៩ គ្រប់គ្រាន់នឹងធ្វើឲ្យក្រុមលោក Jurgen Klopp ធ្លាក់ចេញពីកំពូលតារាងពូលC បន្ទាប់ពី Paris Saint Germain បញ្ចប់ក្នុងលទ្ធផលស្មើគ្នា ១ទល់នឹង១ ជាមួយ Napoli។

នេះគឺជាបរាជ័យក្រៅទឹកដី៣ប្រកួតជាប់គ្នារបស់ក្រុមរហស្សនាមថាហង្សក្រហមជាកំណត់ត្រាអាក្រក់បំផុតរបស់ពួកគេនៅពានទ្វីបអឺរ៉ុបក្រោយចាញ់ Roma ៤-២ ចាញ់ Napoli ១-០ និងចាញ់ Red Star នេះ ២-០។Liverpool គ្រប់គ្រងបាល់ជាង៨០% និងស៊ុតបុកបង្គោលទី២ដងនៅវគ្គទីពីរតែមិនអាចបំប៉ោងសំណាញ់ទីបានធ្វើឲ្យ Red Star បិទមិនឲ្យរបូតគ្រាប់ជាលើកទី១០ក្នុង១៥ប្រកួតចុងក្រោយក្នុងទឹកដីនៅពានទ្វីបអឺរ៉ុប៕

