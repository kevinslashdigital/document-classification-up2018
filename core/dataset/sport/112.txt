Rooney និង Ibrahimovic ជាប់​​ឈ្មោះ​ដណ្ដើម​ពាន​កីឡាករ​ឆ្នើម​នៅ MLS
អតីត​កីឡាករ​របស់​ Manchester United ទាំង​ពីរ​រូប Wayne Rooney និង Zlatan Ibrahimovic ​បាន​ជាប់​ក្នុង​បញ្ជី​ឈ្មោះចុងក្រោយត្រូវ​​​ដណ្ដើម​ពាន​កីឡាករ​ឆ្នើម​ជាង​គេ​នៅ​ក្របខណ្ឌ​ Major League Soccer។


Rooney វ័យ​៣៣​ឆ្នាំ​ជា​ប្រធាន​ក្រុម​របស់ DC United និង ខ្សែ​ប្រយុទ្ធ​របស់ LA Galaxy កីឡាករ Ibrahimovic វ័យ​៣៧​ឆ្នាំ​​បាន​ចូលរួម​ប្រជែង​ពាន​ខាង​លើ បន្ទាប់​ពី​ពួក​គេ​បង្ហាញ​ខ្លួន​ដំបូង​ក្នុង​លីគ​កំពូល​របស់​អាមេរិក។

Rooney​ រក​បាន​១២​គ្រាប់​និង​បញ្ជូន​ឲ្យ​​​គេ​ទាត់​បញ្ចូល​ទី​បាន​៧​គ្រាប់ ក្នុង​ការ​បង្ហាញ​ខ្លួន​២០​ប្រកួត​សម្រាប់ DC United និង​ជួយ​ឲ្យ​ក្លឹប​បាន​ជម្រុះ​នៅ MLS។ សម្រាប់ Zlatan វិញ​រក​បាន​២២​គ្រាប់ និង​បញ្ជូន​ឲ្យ​​​គេ​ទាត់​បញ្ចូល​ទី​បាន​១០​គ្រាប់ សម្រាប់​ការ​បង្ហាញ​ខ្លួន​២៧​ប្រកួត។ កីឡាករ​ទាំង​ពីរ​​ក៏​មាន​ឈ្មោះ​ដណ្ដើម​ពាន​មួយ​ទៀត​ឈ្មោះ​ថា កីឡាករ​ចំណូល​ថ្មី​ល្អ​ប្រចាំ​ឆ្នាំ​នៅ MLS ផង​ដែរ៕